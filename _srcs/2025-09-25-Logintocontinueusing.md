韓國綜藝節目《黑白大廚：料理階級大戰》中的白湯匙、一星米芝蓮廚師金度潤（金主廚）早前來港，拍攝韓國電視節目。食評人謝嫣薇（Agnes）帶同蔡景行（行仔）與金主廚聚舊，並邀請他為《美食新聞報道》擔任嘉賓。今晚（9月22日），Agnes一盡地主之誼，帶金主廚到尖沙嘴嚐「陳皮宴」，她解釋︰「因為呢間餐廳李師傅創嘅陳皮宴非常出名，金大廚本身係『乾貨專家』，自己工作室有500幾種乾貨，所以帶佢嚟見識下粵菜嘅乾貨，包括陳皮係幾咁好味。」顧名思義，每道菜都以陳皮入饌，單是三款菜式︰椰皇鮮角螺竹笙燉花膠、二十四年東甲陳皮芋蓉香酥鴨、西甲十年陳皮飄香荷葉飯，令他讚不絕口。金大廚事後接受訪問時表示︰「陳皮宴好正，尤其是荷葉飯有好多味道同層次好豐富，真係好好食，好驚喜，自己都愛用乾貨。」他覺得香港食物食落舒服，不像韓國菜般刺激。此外，今晚廖慧儀（Jessica）介紹一間高質居酒屋，餐廳的一款「我推的迷你丼」，一次過可以滿足六個願望，她說︰「唔知大家去餐廳食嘢時候，有無選擇困難症。今次呢間日本餐廳嘅丼飯，想一次過可以試勻六款餸，包括刺生、炸物、燒牛肉。仲有一格『問號』應該係每日都唔同菜式。」拍攝當日『問號』提供的為龍蝦刺生。最後Jessica再試店內兩款招牌菜紫蘇元貝豚肉卷及生菜豚肉卷，加上一杯士多啤梨芭菲，絕對滿足。TVB Plus（82台）全新另類旅遊節目《東方表行Take Your Time呈獻︰獨嘉瞓過界指南》，由人稱「嘉姐」的謝茜嘉夥拍兩位年輕人蔡景行（行仔）及馮皓揚（羊羊）擔任主持，三人本着瞓醒覺又一條好漢精神，以捱夜車瞓住覺穿州過省換取時間，務求用最短假期遊歷最多行程。既慳酒店錢，又可作另類體驗。節目逢周四晚9點35分及周五晚9點半TVB Plus（82台）播映。今晚（9月25日）首站來到越南河內，嘉姐帶住兩位後生仔坐開篷吉甫車作市內遊，其中經過甚具特色的三十六巷街，她說︰「36條巷每條巷都只係賣一樣嘢，賣枱就成條街賣枱，唔會有第二樣嘢賣。」要數到河內打卡景點必定是火車街，特點火車軌兩旁開滿餐廳、酒吧。遊客可以安坐店前，近在咫尺距離不到3呎，感受火車駛過的震撼，人與火車的距離近在咫尺，嘉姐說︰「好近呀，雖然明知架車掂唔到我哋，但下意識都向後褪，比喺網上睇片係更近。」兩旁乘客在火車駛過後，都興奮得發出歡呼聲。明晚（9月26日）一行三人會坐夜班火車前往胡志明市，車內設有獨立房間，每間收費約為100美元（778港元），最多可以瞓4人。一夜無言睜大眼又一條好漢，接住介紹的北河市集，集買玩於一身，當中食物攤檔的食材應有盡有，由野豬頭到各類內臟，顛覆三人想像。今晚兩位男士行仔、羊羊會接受大挑戰，初嚐逾兩呎長的馬鞭。馬鞭在當地被奉為強身補品，最常做法是燉煮或燒烤去除腥味。想知道馬鞭的口感如何、兩位男士會否變身「猛男」？就要留意節目播出。此外，行仔接受訪問時透露此行最大收鑊是試到聞名已久的「越式洗頭」，他笑說︰「終於體驗到越南洗頭，之前聽人講好特別。洗完之後覺得唔止洗頭咁簡單，比香港洗頭大力啲同埋步驟多啲，唔止洗頭水同護髮素，仲提供肩頸按摩、面部護理呢啲特別服務。」© 2023 Bastillepost. All rights reserved.© 2025 Bastillepost. All rights reserved.