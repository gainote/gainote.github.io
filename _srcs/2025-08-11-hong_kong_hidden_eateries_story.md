飲食節目《鄰住買好嘢至抵食特約︰美食新聞報道》今晚（7月28日）「故事味緣」介紹位於觀塘駿業街熟食市場的拿督大排檔， 該店只供「有緣人」幫襯，只有周一至周五營業，每日只做午市11點45分到下午3點約3小時，周六日及公眾假期休息，假如不在附近返工，要幫襯就要花點心思。不過該店的新加坡美食確實出色，連在當地出生、已故美食家蔡瀾先生吃後都讚不絕口，更極力推崇該店的「大細腳撈麵」（豬腳、雞腳撈麵）。檔主陳太笑言客人經常問一個問題，她笑說︰「啲客人問我知唔知自己店係觀塘名物，我都係從佢哋口中知道自己鋪頭有咁犀利稱呼囉。」她自言能夠做到如此地道的新加坡菜，全憑老公把口。陳太透露當年興起搞新加坡餐廳，兩公婆到當地試菜，在牛車水吃到一碗「大細腳撈粗」時驚為天人，她說︰「之後老公每日都同檔主傾偈，佢同我老公好好傾。之後老公同佢講，我好鍾意食佢嘅撈粗，好想學點煮，跟住檔主就教咗我點做。」她透露秘訣在於用了正宗新加坡黑鼓油及燒豬油。一般人以為拿督大排檔每日只營業幾小時應該非常輕鬆，但陳太笑言再揀一定不會選飲食業︰「每日凌晨3點就要返到鋪頭處理食物，收工清潔廚房，走時都要7點。」另一樣陳太堅持的是落調味料一定會用秤，令味道統一不會時鹹時甜，出面很多廚師都是憑經驗斷估。而令陳太在觀塘碼頭熟食市場拆卸結業後，再覓地重開的原因是一班不離不棄的老顧客，她滿足的說︰「我從事飲食廿幾年，做過好多間鋪，好多客人係由第一間店追到而家，當客人不斷畀鼓勵同讚賞，即刻覺得咁早返嚟開工都值得嘅，係繼續落去嘅原動力。」由一班靚仔靚女倪嘉雯（Carmen）、黃嘉雯（Carmaney）、廖慧儀（Jessica）、伍倩彤（Gillian）、蔡景行（行仔）等主持的飲食節目《鄰住買好嘢至抵食特約︰美食新聞報道》。逢周一、二及周四、五晚上8點於TVB Plus（82台）播映。今晚（6月19日）「故事味緣」介紹一間位於荃灣區的兩餸飯店李奧廚房，餐廳老闆Cherris有不一樣的兩餸飯經營哲學，提到開店初心時，她說︰「最初兩餸飯出現係因為疫情，嗰時係想幫助社區，特別係弱勢社群。」Cherris的兩餸飯不單要價廉，同時要求高質量，因此堅持所有煮食工序，要在店內完成，並拒絕預製菜，她說︰「唔會用任何預製菜，所有無論係汁、醬都係自己廚房出品，等所有人都可以食到粵菜嘅原汁原味。」這代表不單成本上升，連帶廚房的工序亦增加，難得的是有一位毫無怨言，陪老闆娘癲的大廚東哥，每道菜從無到有，都由他一手一腳煮出來，Cherris笑說︰「咁樣成本會高好多，但咁先可以食到粵菜原汁原味，好在我又肯癲，東哥又肯癲，好好彩遇到咁樣一個拍檔。」這間兩餸店的菜式如蜜糖黑椒骨、竽頭扣肉、炸玉子豆腐，都是店中招牌菜，亦成為區內老人家的飯堂及聚腳閒聊地方。Cherris表示不時跟區內慈善團體搞派飯活動，對象以長者為主，但卻辛苦了班老人家，她解釋︰「好多時派飯，未開始已經見到班老人家一早就嚟排隊，日曬雨淋好辛苦。所以我哋係會派飯飛，攞住飛想幾時嚟食都得。等班老人家唔止食物有得揀，仲要食得有尊嚴。」此外，伍倩彤（Gillian）今晚會介紹一間位處蘇豪區的隱世人氣樓上麵店，主打日式拉麵湯crossover上海麵條。Gillian首先嚐試一款雞湯上海麵，她猛讚湯底夠味說︰「嗰湯用雞骨、雞腳、豬骨同蔬菜熬足8粒鐘，好似媽咪屋企煲嘅湯。」接下來試的特濃靚蝦湯麵及番茄加紅蔥及茄子茸配豆腐，亦令Gillian讚不絕口。© 2023 Bastillepost. All rights reserved.© 2025 Bastillepost. All rights reserved.