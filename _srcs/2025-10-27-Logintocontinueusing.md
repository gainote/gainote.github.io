飲食節目《美食新聞報道》今晚（10月16日）「故事味緣」介紹一間位於元朗屏山的餐廳，店主雄哥對出品有堅持︰「要咁樣嘅味道，就要咁樣嘅時間。有客人話趕時間，我就會同佢講不如你去快餐店啦，得半個鐘頭我做唔到嘅。你下次有個零鐘先嚟幫襯我啦。」雄哥經營的一個人餐廳，由煮、洗碗、樓面全部一腳踢，所以製作需時，但幫襯的客人卻義無反顧耐心等待，為的是一份用心製作的出品。事實上雄哥並非科班出身，而是半途出家由零開始經營西餐廳。節目中他透露過往經營船業，經常要周遊列國，他笑說︰「可以講全世界嘅食物都食得七七八八，有河、有海嘅地方都會去，因為有船廠。每次船廠啲人都好熱情招待我哋，去親都係食。」好境不常，雄哥太太忽然得了怪病，為爭取更多時間照顧伴侶，他毅然放棄船業返港照顧太太，他續說︰「返香港一定搵唔到嘢做，咪膽粗粗去開餐廳，以前未學過煮嘢、未做過廚師。其實煮嘢唔係複雜嘅嘢嚟，如果客人想食某款食物，我咪上網學囉。」無師自通重點是用心製作，單是意大利粉一味，已迷倒不少食客。雄哥的意大利粉全是自家出品，點餐後才開始搓麵團，他解釋︰「因為麵團會不停發酵，即搓即煮最好食。」不少客人都慕名雄哥的意粉來幫襯，最高紀錄一日要搓差不多28個麵團，他自豪的說︰「理由好簡單，唔好食點會有客嚟，要好食就要堅持。每個客人嚟幫襯都有一個期望，所以要做足唔可以偷工減料，你做少啲就去唔到嗰個層次同味道。」雄哥最感動是疫情期間，小店經營出現困難差點要結業，一班熟客知悉後隨即蜂擁前來幫襯，一度做成長龍，終於令小店起死回生；更試過有位台灣旅客，留港13日便來了3次。小店盛載豈只是食物，還有濃濃的人情味及有錢買不到的溫情。由一班靚仔靚女倪嘉雯（Carmen）、黃嘉雯（Carmaney）、廖慧儀（Jessica）、伍倩彤（Gillian）、蔡景行（行仔）等主持的飲食節目《美食新聞報道》，於本周一、二、四、五晚上8點TVB Plus（82台）播映。昨晚（10月23日）「故事味緣」介紹一間德國菜餐廳，港人一般認知德國菜不外乎香腸、豬手與啤酒。但來自德國的Peter Find決定為德國菜重新定義，作一趟華麗轉身。Peter於 1995年來港，入鄉隨俗會說簡單的廣東話，他不諱言︰「對好多香港人來講，德國菜就是豬手、香腸。」Peter自言視香港為第二家鄉，所以決心讓港人嘗試不一樣；但正宗的德國菜。德國人擅長以豬肉入饌，Peter用本地黑毛豬肉，搓成豬肉丸放入湯汁慢火煮熟，製成德國獅子頭，品嚐過的食客都大讚創新好食。這道菜滿載Peter兒時回憶，他以半鹹淡廣東話說︰「德國獅子頭係經典德國菜，細個我媽媽星期日會煮畀我食，所以有好多美好回憶。」還有一款德國刀削麵，由打麵粉到烹調，Peter都一氣呵成完成。由主菜到飯後甜品，Peter都希望將家鄉的味道跟港人分享，用心去做為他連續兩年贏得米芝蓮獎。此外，食評人謝嫣薇（Agnes）會帶施焯日（Arthur）繼續在澳門進行美食之旅，介紹壽司omakase。該店特色是由米芝蓮三星壽司大師主理，醋飯由江戶前風格，混合三種米及兩款醋調配而成。單是一款黑鮑魚配鮑魚肝醬已令Arthur大派表情包，當他試勻赤鯥、海膽、星鰻後，他已經完全沉醉在omakase當中回味無窮。© 2023 Bastillepost. All rights reserved.© 2025 Bastillepost. All rights reserved.