飲食節目《美食新聞報道》今晚（10月16日）「故事味緣」介紹一間位於元朗屏山的餐廳，店主雄哥對出品有堅持︰「要咁樣嘅味道，就要咁樣嘅時間。有客人話趕時間，我就會同佢講不如你去快餐店啦，得半個鐘頭我做唔到嘅。你下次有個零鐘先嚟幫襯我啦。」雄哥經營的一個人餐廳，由煮、洗碗、樓面全部一腳踢，所以製作需時，但幫襯的客人卻義無反顧耐心等待，為的是一份用心製作的出品。事實上雄哥並非科班出身，而是半途出家由零開始經營西餐廳。節目中他透露過往經營船業，經常要周遊列國，他笑說︰「可以講全世界嘅食物都食得七七八八，有河、有海嘅地方都會去，因為有船廠。每次船廠啲人都好熱情招待我哋，去親都係食。」好境不常，雄哥太太忽然得了怪病，為爭取更多時間照顧伴侶，他毅然放棄船業返港照顧太太，他續說︰「返香港一定搵唔到嘢做，咪膽粗粗去開餐廳，以前未學過煮嘢、未做過廚師。其實煮嘢唔係複雜嘅嘢嚟，如果客人想食某款食物，我咪上網學囉。」無師自通重點是用心製作，單是意大利粉一味，已迷倒不少食客。雄哥的意大利粉全是自家出品，點餐後才開始搓麵團，他解釋︰「因為麵團會不停發酵，即搓即煮最好食。」不少客人都慕名雄哥的意粉來幫襯，最高紀錄一日要搓差不多28個麵團，他自豪的說︰「理由好簡單，唔好食點會有客嚟，要好食就要堅持。每個客人嚟幫襯都有一個期望，所以要做足唔可以偷工減料，你做少啲就去唔到嗰個層次同味道。」雄哥最感動是疫情期間，小店經營出現困難差點要結業，一班熟客知悉後隨即蜂擁前來幫襯，一度做成長龍，終於令小店起死回生；更試過有位台灣旅客，留港13日便來了3次。小店盛載豈只是食物，還有濃濃的人情味及有錢買不到的溫情。由一班靚仔靚女倪嘉雯（Carmen）、黃嘉雯（Carmaney）、廖慧儀（Jessica）、伍倩彤（Gillian）、蔡景行（行仔）等主持的飲食節目《美食新聞報道》，於本周一、二、四、五晚上8點TVB Plus（82台）播映。明晚（10月10日）「故事味緣」介紹一間位於天后，主打生蠔的餐廳，有趣的地方是店主樑哥原本在酒店任職廣告宣傳，一次機緣際遇令他對生蠔產生濃厚興趣︰「嗰時要影相推廣生蠔，大廚話影完相啲生蠔都會掉。我攞嚟試發覺真係好好味……」一試難忘從此不能自拔，樑哥表示當年家族在佐敦經營餐廳，因利乘便着手賣生蠔，漸漸發展成蠔吧，他自豪的說︰「嗰時30多年前，可以話係首間即叫即開賣生蠔嘅餐廳。」節目中他講解來自美國、韓國、法國等地生蠔的獨特風味，還教大家如何分辨是否新鮮，其實很簡單打開蠔殼，只要見到裙邊位會收縮便是新鮮。樑哥的蠔吧每日都有不同品種的10蚊蠔推出，並非將貨就價，經常幫襯街坊都猛讚鮮味「隻隻都識郁」。此外，食評人謝嫣薇（Agnes）會帶施焯日（Arthur）到澳門品嚐川菜的廿四味。Agnes表示今次介紹的店被評為川菜的天花板，擔擔麵更堪稱港澳第一。二人先點了一杯八寶茶暖胃，頭盤菜色為，五味攢盒內有︰太太魚凍、饞嘴粒粒香、椒麻翡翠萵苣、紅油蒜泥深海蚌、川味油鹵鮑魚。最後主角擔擔麵上場，Agnes食後形容說︰「掛汁均勻而且緊密，代表麵條夠絲滑，每一趟食都感覺係初戀，每趟都食返第一次嘅感動。」她表示這款麵好食在於複雜的味道，既有麻辣又有鹹鮮，而且隱含輕微酸度，當中還加入秘密武器-豬油，令整碗麵的層次幾何提升。© 2023 Bastillepost. All rights reserved.© 2025 Bastillepost. All rights reserved.