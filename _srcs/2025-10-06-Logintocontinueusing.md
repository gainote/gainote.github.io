飲食節目《美食新聞報道》今晚（9月26日）「故事味緣」介紹一間位於跑馬地主打順德手工菜的粵菜館，眾所周知順德菜講究食材組合及鮮嫩脆香。幫襯過的顧客都形容餸菜「食返媽媽個味道」，可想而知有幾犀利。菜館大廚威哥入廚30年，要做好粵菜不外乎肯花時間同心機︰「市面好少人做，古老粵菜程序比較複雜。但係每一道菜背後都帶住一個故事，傳承爸爸媽媽嘅味道。」威哥借順德菜一味釀鯪魚為例，由起肉、搗碎加配料到用手打完，再釀回入鯪魚皮去煎，便要花一個多小時完成，既花時間又多工序，為的就是讓食客重拾回憶，威哥說︰「鯪魚特別多骨，最難處理是魚皮唔可以穿，唔係成整條魚就作廢。」威哥的招牌菜還有豉油雞、紅燒素翅，都是極花心思的菜式。此外，昨晚食評人謝嫣薇（Agnes）、施焯日（Arthur）過澳門，會合有「咕嚕肉之神」稱號、米芝蓮大廚譚國鋒師傅，試食一間當地大廚都幫襯的消夜飯堂。他們分別試了洋蔥焗艇仔蝦、沙薑爆豬脷、家鄉啫啫芥蘭煲及家鄉炒米粉。當Agnes食到豬脷時猛讚師傅刀工好、炒得有鑊氣時，正吃得津津有味的譚師傅，一時真情流露說︰「兩個老闆都炒到餸㗎，唔係X噏㗎……死喇。」不慎破防爆粗，引來各人大笑。韓國綜藝節目《黑白大廚：料理階級大戰》中的白湯匙、一星米芝蓮廚師金度潤（金主廚）早前來港，拍攝韓國電視節目。食評人謝嫣薇（Agnes）帶同蔡景行（行仔）與金主廚聚舊，並邀請他為《美食新聞報道》擔任嘉賓。今晚（9月22日），Agnes一盡地主之誼，帶金主廚到尖沙嘴嚐「陳皮宴」，她解釋︰「因為呢間餐廳李師傅創嘅陳皮宴非常出名，金大廚本身係『乾貨專家』，自己工作室有500幾種乾貨，所以帶佢嚟見識下粵菜嘅乾貨，包括陳皮係幾咁好味。」顧名思義，每道菜都以陳皮入饌，單是三款菜式︰椰皇鮮角螺竹笙燉花膠、二十四年東甲陳皮芋蓉香酥鴨、西甲十年陳皮飄香荷葉飯，令他讚不絕口。金大廚事後接受訪問時表示︰「陳皮宴好正，尤其是荷葉飯有好多味道同層次好豐富，真係好好食，好驚喜，自己都愛用乾貨。」他覺得香港食物食落舒服，不像韓國菜般刺激。此外，今晚廖慧儀（Jessica）介紹一間高質居酒屋，餐廳的一款「我推的迷你丼」，一次過可以滿足六個願望，她說︰「唔知大家去餐廳食嘢時候，有無選擇困難症。今次呢間日本餐廳嘅丼飯，想一次過可以試勻六款餸，包括刺生、炸物、燒牛肉。仲有一格『問號』應該係每日都唔同菜式。」拍攝當日『問號』提供的為龍蝦刺生。最後Jessica再試店內兩款招牌菜紫蘇元貝豚肉卷及生菜豚肉卷，加上一杯士多啤梨芭菲，絕對滿足。© 2023 Bastillepost. All rights reserved.© 2025 Bastillepost. All rights reserved.