飲食節目《鄰住買好嘢至抵食特約︰美食新聞報道》今晚（7月28日）「故事味緣」介紹位於觀塘駿業街熟食市場的拿督大排檔， 該店只供「有緣人」幫襯，只有周一至周五營業，每日只做午市11點45分到下午3點約3小時，周六日及公眾假期休息，假如不在附近返工，要幫襯就要花點心思。不過該店的新加坡美食確實出色，連在當地出生、已故美食家蔡瀾先生吃後都讚不絕口，更極力推崇該店的「大細腳撈麵」（豬腳、雞腳撈麵）。檔主陳太笑言客人經常問一個問題，她笑說︰「啲客人問我知唔知自己店係觀塘名物，我都係從佢哋口中知道自己鋪頭有咁犀利稱呼囉。」她自言能夠做到如此地道的新加坡菜，全憑老公把口。陳太透露當年興起搞新加坡餐廳，兩公婆到當地試菜，在牛車水吃到一碗「大細腳撈粗」時驚為天人，她說︰「之後老公每日都同檔主傾偈，佢同我老公好好傾。之後老公同佢講，我好鍾意食佢嘅撈粗，好想學點煮，跟住檔主就教咗我點做。」她透露秘訣在於用了正宗新加坡黑鼓油及燒豬油。一般人以為拿督大排檔每日只營業幾小時應該非常輕鬆，但陳太笑言再揀一定不會選飲食業︰「每日凌晨3點就要返到鋪頭處理食物，收工清潔廚房，走時都要7點。」另一樣陳太堅持的是落調味料一定會用秤，令味道統一不會時鹹時甜，出面很多廚師都是憑經驗斷估。而令陳太在觀塘碼頭熟食市場拆卸結業後，再覓地重開的原因是一班不離不棄的老顧客，她滿足的說︰「我從事飲食廿幾年，做過好多間鋪，好多客人係由第一間店追到而家，當客人不斷畀鼓勵同讚賞，即刻覺得咁早返嚟開工都值得嘅，係繼續落去嘅原動力。」由一班靚仔靚女倪嘉雯（Carmen）、黃嘉雯（Carmaney）、廖慧儀（Jessica）、伍倩彤（Gillian）、蔡景行（行仔）等主持的飲食節目《鄰住買好嘢至抵食特約︰美食新聞報道》。今晚一集晚上7時55分於TVB Plus（82台）播映。今晚（8月21日）「故事味緣」介紹的鐵板燒餐廳標榜無油煮食，招積處只招待預約客人如私房菜般，walk-in顧(客免問，在今時今日的市道，絕對是藝高人膽大。樂師傅自言賣的鐵板燒融合中西日煮法，一個價錢3種享受，他更自誇說︰「我嘅鐵扒燒係咪最好食？如果講最fusion嘅就絕對係。我唔需要謙虛，因為真係勁，再謙虛就變成虛偽。」所有菜色均由樂師傅自創，由訂座一刻開始，已為顧客展開盛宴，買料到落手落腳煮，都花盡心思，菜式包保只此一家，他繼續牙擦本色︰「我下晝就會叫佢哋留肚，因為每一道都係招牌菜，真係要揀一款signature梗係『18層海膽杯』。」18款配料放滿香檳杯內，每層有不同口感，用的北海道根室海膽。樂師傅入行至今都秉承三大偶像的宗旨，分別是︰賭王何鴻燊、劉德華及哥哥張國榮。樂師傅將餐廳比喻成賭場，就是最驚顧人不來，一來必定讓他們吃到最好及飽；他亦如劉德華般深愛支持自己的fans。而哥哥張國榮於訪問中的豪言，成為樂師傅的座右銘︰「佢話過『我張國榮係一個信心保證，買得飛嚟睇我，就畀最好嘅嘢你』。」店內放滿張國榮的黑膠唱片、電影海報，興之所至還可以點播哥哥的歌曲，試過有客人聽完後感動到落淚。此外，韓國綜藝節目《黑白大廚：料理階級大戰》中的白湯匙廚師金主廚金度潤早前來港，拍攝韓國電視節目。金主廚亦趁機跟食評人謝嫣薇Agnes聚舊，為《美食新聞報道》擔任嘉賓同行仔四出搵食。金主廚接受訪問時表示，覺得香港食物食落舒服，不像韓國菜般刺激。特別欣賞多用乾貨入饌，他解釋因為自身都是「乾貨專家」。不過談到最難忘的香港美食，金主廚竟然反樸歸真說︰「最愛粥麵店白粥配油炸鬼，因為食落超級舒服，韓國亦都無呢類配搭。」想知道金主廚還吃了什麼，就要繼續留意 《美食新聞報道》。© 2023 Bastillepost. All rights reserved.© 2025 Bastillepost. All rights reserved.