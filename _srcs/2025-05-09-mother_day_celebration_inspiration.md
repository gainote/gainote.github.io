母親節，到底是幫襯中餐貼地，還是吃自助餐款式多，又是子女們費煞思量的日子。本周日（5月11日），五位《鄰住買好嘢至抵食特約︰美食新聞報道》的「美女試食員」黃嘉雯（Carmaney）、倪嘉雯（Carmen）、伍倩彤（Gillian）、黃婧靈（波波）及林映暉（暉哥），憑藉豐富試食經驗，為大家分享。Carmaney接受訪問時表示，今年母親節與愛犬Doxy有工作在身，她說︰「我係狗仔母親，大會又好好咁邀請埋我媽咪，一齊喺愉景灣做嘢同食飯，三代同堂。今次係第一次帶住媽咪做嘢，又可以慶祝，寓工作於娛樂。」她笑言正在考慮預訂愉景灣的酒店食自助餐，全日幫母親慶祝。Gillian在今晚節目中會介紹韓國美食，而周日她已為媽咪安排好一整日行程。首先會去行街，因為有一位愛「濕平」的媽媽，她笑說︰「媽咪 同我一樣咁鍾意shopping，然後帶佢去食Omakase（廚師發辦），因為媽媽鍾意食日本菜，又可以飲下酒傾吓偈。」而Gillian推介的餐廳位於銅鑼灣駱克道上店，性價比高之餘每道菜都非常美味。暉哥則已訂了一間西餐廳幫母親慶祝，貪該處的裝潢復古，非常有格調，她笑說︰「暖黃燈光配上懷舊擺設，氣氛溫馨特別適合同媽咪慢慢享受同傾偈。」暉哥表示該餐廳由頭盤、主菜到甜品都很講究，當中兩款甜品︰流心朱古力、心太軟更是媽咪至愛，更是即叫即焗為必點的食物，她興奮表示︰「上桌時外層微脆，切開時熔岩朱古力會慢慢流出，入口鬆軟，味道甜而不膩。再配上餐廳浪漫音樂，一定會令媽咪難忘。」而黃婧靈（波波）自言作為飲食節目試食員，理所當然是帶媽咪飲飲食食，目標是韓國菜，她笑說︰「媽咪唔鍾意食生冷嘢，佢又係『辣妹』一名，會同佢去食韓國菜，夠熱又夠辣。」《大灣區航空德島米子仙台航線呈獻：虛擬情人》昨晚（5月7日）一集講到陳大明（鄧智堅飾）親妹阿Moon（倪嘉雯飾）因中文科成績未如理想悶悶不樂，故找當年曾修讀同一科的程晴（王敏奕飾）幫忙。不過原來阿Moon傷心的主因是被曹正然教授（林景程飾）玩弄感情…原來當年程晴亦同樣誤墮斯文敗類曹正然的公式化追女仔技倆，最終程晴與阿Moon聯手向曹正然「以牙還牙」，令男方身敗名裂…觀看相關影片按連結：https://youtu.be/0F1YFG4mv9k向來是網民寵兒的倪嘉雯（Carmen），昨晚甫登場即引發不少關注，無論是甜美笑容、委屈爆喊、或是充滿少女情懷的開心小奔跑，都成功冧倒不少網民，網民留言大讚靚女兼笑容甜美之餘，還大讚Carmen「秀髮超美」。原來《虛擬情人》是Carmen首個要拍攝喊戲場口的劇集，對於自己當時表現，Carmen接受tvb.com自嘲「太幼嫰」：「我睇番自己嗰時嘅演技好幼嫩呀！真係有好大進步空間。因為呢套劇都拍咗一段時間，對於當時嘅我嚟講哩係好有挑戰性、同埋拍之前都好期待嘅。我記得當時自己拍攝經驗唔多，最多都係做主角後生版，但係要情緒波動同喊晒嘅戲我印象中嗰時之前真係未做過。」Carmen續指由於喊戲對手是前輩林景程，故拍攝前夕難免感到緊張，但幸好景程全程耐心照顧及教導，令Carmen可以在完全放鬆的心情下完成拍攝：「雖然景程係前輩，但我哋對戲時，佢係完全令到我感覺唔到有壓力，佢會叫我放鬆啲，我好記得嗰場我第一take係做唔到嘅，但景程有畀空間我去蘊釀情緒之餘，亦有同我分享佢一啲心得、亦有喺對白度幫我，所以我真係好多謝佢。」對於秀髮獲讚，Carmen坦言很開心，並大方公開護髮心得：「好多謝網民有留意到我把頭髮，因為我其實好用心打理架（開心笑）。因為拍劇唔同角色都會有唔同髮色要求，我淨係開劇先會染頭髮，如果唔使開劇就會畀頭髮抖下，好少染頭髮。另外因為成日set頭，所以平時我會將髮膜當護髮素用，洗完頭一定會用髮尾油，用任何熱嘅嘢好似吹頭、夾頭髮前，都一定會先搽抗熱product打底，同埋個個月都做一次hair treatment。」© 2023 Bastillepost. All rights reserved.© 2025 Bastillepost. All rights reserved.