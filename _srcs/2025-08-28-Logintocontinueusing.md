由一班靚仔靚女倪嘉雯（Carmen）、黃嘉雯（Carmaney）、廖慧儀（Jessica）、伍倩彤（Gillian）、蔡景行（行仔）等主持的飲食節目《鄰住買好嘢至抵食特約︰美食新聞報道》。今晚一集晚上7時55分於TVB Plus（82台）播映。今晚（8月21日）「故事味緣」介紹的鐵板燒餐廳標榜無油煮食，招積處只招待預約客人如私房菜般，walk-in顧(客免問，在今時今日的市道，絕對是藝高人膽大。樂師傅自言賣的鐵板燒融合中西日煮法，一個價錢3種享受，他更自誇說︰「我嘅鐵扒燒係咪最好食？如果講最fusion嘅就絕對係。我唔需要謙虛，因為真係勁，再謙虛就變成虛偽。」所有菜色均由樂師傅自創，由訂座一刻開始，已為顧客展開盛宴，買料到落手落腳煮，都花盡心思，菜式包保只此一家，他繼續牙擦本色︰「我下晝就會叫佢哋留肚，因為每一道都係招牌菜，真係要揀一款signature梗係『18層海膽杯』。」18款配料放滿香檳杯內，每層有不同口感，用的北海道根室海膽。樂師傅入行至今都秉承三大偶像的宗旨，分別是︰賭王何鴻燊、劉德華及哥哥張國榮。樂師傅將餐廳比喻成賭場，就是最驚顧人不來，一來必定讓他們吃到最好及飽；他亦如劉德華般深愛支持自己的fans。而哥哥張國榮於訪問中的豪言，成為樂師傅的座右銘︰「佢話過『我張國榮係一個信心保證，買得飛嚟睇我，就畀最好嘅嘢你』。」店內放滿張國榮的黑膠唱片、電影海報，興之所至還可以點播哥哥的歌曲，試過有客人聽完後感動到落淚。此外，韓國綜藝節目《黑白大廚：料理階級大戰》中的白湯匙廚師金主廚金度潤早前來港，拍攝韓國電視節目。金主廚亦趁機跟食評人謝嫣薇Agnes聚舊，為《美食新聞報道》擔任嘉賓同行仔四出搵食。金主廚接受訪問時表示，覺得香港食物食落舒服，不像韓國菜般刺激。特別欣賞多用乾貨入饌，他解釋因為自身都是「乾貨專家」。不過談到最難忘的香港美食，金主廚竟然反樸歸真說︰「最愛粥麵店白粥配油炸鬼，因為食落超級舒服，韓國亦都無呢類配搭。」想知道金主廚還吃了什麼，就要繼續留意 《美食新聞報道》。TVB Plus（82台）一直致力創新，炮製不同類型節目，之前推出的《直播靈接觸》系列、《奇情谷》均叫好叫座，網上互動量強勁。今趟TVB Plus再度推陳出新，籌備經年後明年首季推出音樂遊戲節目《唱錢》，一個將音樂與競技結合的全新節目，標榜「唱錢大戰，音準兌現」。請來資深音樂人郭偉亮（Eric Kwok）擔任節目音樂總監，各參賽者每集均有機會獨取10萬元現金獎。目前《唱錢》正展開招募，歡迎本港及大灣區18歲或以上市民報名參賽，於下月14日截止。早前Eric Kwok拍攝招募宣傳短片，片中他提到︰「一個淨係考你節奏同音準嘅全新音樂game show《唱錢》。」Eric事後更半開玩笑表示︰「唔係要你感動我，啱音、啱拍子就得。」為測試各參賽者音準及節奏，節目專誠開發了「專業音準分析系統」（Audio Intelligence Analyzer），只要啱Beat又啱Pitch便成功過關，有機會個人獨取10萬元獎金。《唱錢》一再強調並非選秀騷，所以不設評審團，音準檢測機AIA就是「評判」。通過不同的音樂風格和歌曲，挑戰參賽者的音準及節奏感，總之非人性的AIA「不在乎被你感動，只在乎啱音夠準」就能通關。早前Eric接受TVB娛樂新聞台主持黎文傑訪問，他說︰「首先《唱錢》呢個節目好革命性、好突破嘅節目，香港從未見過。」Eric一再強調有別於其他音樂節目，參賽者可以將台風、感情及舞台感拋於腦後，他笑說︰「你把聲可以好衰、好難聽，不過只要音準、拍子ok就可以過關攞錢。」Eric透露TVB Plus研發了一項系統，可以實時測到音準及拍子，他補充說︰「就好似打機咁，實時睇到你唱得啱唔啱。」此外，除Eric身兼主持及顧問多職外，稍後還會有重量級主持加入。© 2023 Bastillepost. All rights reserved.© 2025 Bastillepost. All rights reserved.