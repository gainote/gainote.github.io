韓國綜藝節目《黑白大廚：料理階級大戰》中的白湯匙、一星米芝蓮廚師金度潤（金主廚）早前來港，拍攝韓國電視節目。食評人謝嫣薇（Agnes）帶同蔡景行（行仔）與金主廚聚舊，並邀請他為《美食新聞報道》擔任嘉賓。今晚（9月22日），Agnes一盡地主之誼，帶金主廚到尖沙嘴嚐「陳皮宴」，她解釋︰「因為呢間餐廳李師傅創嘅陳皮宴非常出名，金大廚本身係『乾貨專家』，自己工作室有500幾種乾貨，所以帶佢嚟見識下粵菜嘅乾貨，包括陳皮係幾咁好味。」顧名思義，每道菜都以陳皮入饌，單是三款菜式︰椰皇鮮角螺竹笙燉花膠、二十四年東甲陳皮芋蓉香酥鴨、西甲十年陳皮飄香荷葉飯，令他讚不絕口。金大廚事後接受訪問時表示︰「陳皮宴好正，尤其是荷葉飯有好多味道同層次好豐富，真係好好食，好驚喜，自己都愛用乾貨。」他覺得香港食物食落舒服，不像韓國菜般刺激。此外，今晚廖慧儀（Jessica）介紹一間高質居酒屋，餐廳的一款「我推的迷你丼」，一次過可以滿足六個願望，她說︰「唔知大家去餐廳食嘢時候，有無選擇困難症。今次呢間日本餐廳嘅丼飯，想一次過可以試勻六款餸，包括刺生、炸物、燒牛肉。仲有一格『問號』應該係每日都唔同菜式。」拍攝當日『問號』提供的為龍蝦刺生。最後Jessica再試店內兩款招牌菜紫蘇元貝豚肉卷及生菜豚肉卷，加上一杯士多啤梨芭菲，絕對滿足。由一班靚仔靚女倪嘉雯（Carmen）、黃嘉雯（Carmaney）、廖慧儀（Jessica）、伍倩彤（Gillian）、蔡景行（行仔）等主持的飲食節目《鄰住買好嘢至抵食特約︰美食新聞報道》，逢周一、二及周四、五晚上8點今於TVB Plus（82台）播映。今晚（9月2日）「故事味緣」介紹不一樣的兩餸飯，主廚Damon的初心，不止要求飽肚，更重要是美味。Damon曾經在多間米芝蓮餐廳工作，通曉製作多國菜色，對自家出品的兩餸飯，有極高要求，他直言︰「我哋嘅特色一定係高質素，係食過我啲嘢就知道同一般兩餸飯好大分別。」單從一味招牌菜豚肉生薑燒就見工夫，生薑燒醬汁混入了4款薑，還加入青蘋果及威士忌 令醬油層次更豐富。一個兩餸飯收費約70蚊，在灣仔區來說收費合理，幫襯過的食客都大讚食物層次豐富，十份一價錢可以食到fusion菜，性價比極高。Damon原本在星級餐廳打工，忽然轉跑道源於年初的單車意外受傷。康復後不宜太粗勞，剛巧獲邀請擔任兩餸飯主廚時，便二話不說答應，他憶述當中心理的轉變︰「當初係無諗過做兩餸飯，唔係唔鍾意或者抗拒，只係無諗過。既然有呢個機會當然會試，我對米芝蓮有份崇拜同執着，所以最想成為香港第一間有米芝蓮推薦嘅兩餸飯。」此外，今集居港澳洲人Gavin會帶廖慧儀（Jessica），品嚐最正宗的澳洲菜，Gavin表示澳洲開國歷史只有二百年，很多款食物的製法，都源於前宗主國英格蘭。Gavin透露澳洲人愛吃雞批，自己由小吃到大，他說︰「雞批食出我童年回憶，平時返學就食細細個批，到家庭聚會，差不多每家必定整大雞批。」澳洲批的特色是餡料會有西芹、大蔥、蔬菜及菇，非常豐富。而Jessica非常欣賞一款BAP和牛三文治，外貌似小型漢堡包。Gavin又為Jessica介紹一款澳洲經典醬料蔬菜醬，鹹味重主要用來搽麵包。Jessica形容聞落豉油味很重，她笑說︰「好似我咃嘅腐乳。」© 2023 Bastillepost. All rights reserved.© 2025 Bastillepost. All rights reserved.