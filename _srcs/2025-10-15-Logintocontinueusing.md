臺南某一間私立幼兒園的助理教保員，共囡仔的相片囥佇伊個人的社群平台，閣刊文共伊剾洗、罵垃圾話。有民眾去檢舉了後，這位助理教保員已經關口座，人也離職，毋過教育局強調，就算離職嘛是會繼續查違法行為。抑若另外一間公立幼兒園，3冬前也發生不當管教的代誌，最後裁處是不當管教，毋是體罰，予家長誠不滿。（新聞標題、導言為台語文）