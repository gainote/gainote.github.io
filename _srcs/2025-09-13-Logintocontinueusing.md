由一班靚仔靚女倪嘉雯（Carmen）、黃嘉雯（Carmaney）、廖慧儀（Jessica）、伍倩彤（Gillian）、蔡景行（行仔）等主持的飲食節目《鄰住買好嘢至抵食特約︰美食新聞報道》，逢周一、二及周四、五晚上8點今於TVB Plus（82台）播映。今晚（9月2日）「故事味緣」介紹不一樣的兩餸飯，主廚Damon的初心，不止要求飽肚，更重要是美味。Damon曾經在多間米芝蓮餐廳工作，通曉製作多國菜色，對自家出品的兩餸飯，有極高要求，他直言︰「我哋嘅特色一定係高質素，係食過我啲嘢就知道同一般兩餸飯好大分別。」單從一味招牌菜豚肉生薑燒就見工夫，生薑燒醬汁混入了4款薑，還加入青蘋果及威士忌 令醬油層次更豐富。一個兩餸飯收費約70蚊，在灣仔區來說收費合理，幫襯過的食客都大讚食物層次豐富，十份一價錢可以食到fusion菜，性價比極高。Damon原本在星級餐廳打工，忽然轉跑道源於年初的單車意外受傷。康復後不宜太粗勞，剛巧獲邀請擔任兩餸飯主廚時，便二話不說答應，他憶述當中心理的轉變︰「當初係無諗過做兩餸飯，唔係唔鍾意或者抗拒，只係無諗過。既然有呢個機會當然會試，我對米芝蓮有份崇拜同執着，所以最想成為香港第一間有米芝蓮推薦嘅兩餸飯。」此外，今集居港澳洲人Gavin會帶廖慧儀（Jessica），品嚐最正宗的澳洲菜，Gavin表示澳洲開國歷史只有二百年，很多款食物的製法，都源於前宗主國英格蘭。Gavin透露澳洲人愛吃雞批，自己由小吃到大，他說︰「雞批食出我童年回憶，平時返學就食細細個批，到家庭聚會，差不多每家必定整大雞批。」澳洲批的特色是餡料會有西芹、大蔥、蔬菜及菇，非常豐富。而Jessica非常欣賞一款BAP和牛三文治，外貌似小型漢堡包。Gavin又為Jessica介紹一款澳洲經典醬料蔬菜醬，鹹味重主要用來搽麵包。Jessica形容聞落豉油味很重，她笑說︰「好似我咃嘅腐乳。」《WD-40 萬能防銹潤滑劑呈獻︰傾家．入宅》播映今、明兩晚最後兩集，今晚（9月1日）4位「港女野人」主持陳若思（Amber）、廖慧儀（Jessica）、胡美貽（Nicole）及何泳芍（Honey）請來「裝修達人」Simon擔任嘉賓，他會教大家如何預防裝修爛尾，利用「付費查察服務」起清裝修公司底細，包括是否有欠款紀錄、結業再開或壞賬等前科，減少裝修中伏機會。節目中Simon教授初級版DIY如何翻新木門、木傢俱，他說︰「最簡單方法係用乳膠漆，平時用嚟油牆嗰啲，好處係覆蓋力強，幾污糟都遮到。」他建議大家到調色中心揀油，會較五金店有更多選擇。即場Amber變身油漆師傅示範為木板油漆，想不到做起來有板有眼，獲幾位港女猛讚「有天份」，逗得Amber開心反問︰「我當平時搽粉底咁，我係咪可以做裝修佬喇。」Amber接受訪問時表示，曾為家中星星人公仔DIY大屋，她笑說︰「因為睇住佢哋孤零零放喺枱度好可憐，所以特意整咗間屋仔畀佢哋住。」她笑言從客廳、窗台到書枱抽屜，都有這班星星人蹤跡。Amber同時透露愛整潔，所以每星期都會跟母親執屋，並成為兩母女促進感情的活動，她興奮說︰「每到星期六執屋就變家庭日，好溫馨。執屋係一種享受，尤其係將亂糟糟嘅地方變整齊，超有成就感。」她自言會播住歌，邊執邊跳當做健身運動。Amber直言最難接受廁所亂及污糟，一見到毛巾亂丟、有水漬，就會毫不猶豫動手清潔。明晚（9月2日）最後一集請來職業收納師Suki擔任嘉賓，她分享很多時為喪偶的客人執拾舊物時，會先關顧對方的感受︰「要先表達關心，唔係一去就丟嘢。其實呢樣都係其次，清理係幫佢哋到下一個階段。」收納師變成擺渡人，為生者走出陰霾。同時Suki又會即場傳授「斷捨離」大法。© 2023 Bastillepost. All rights reserved.© 2025 Bastillepost. All rights reserved.